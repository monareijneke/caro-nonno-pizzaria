Ingrediënten
(Op basis van 4 personen)
1¼ kg koelvers pizzadeeg met
tomatensaus
150 g minimozzarella
45 g parmaham
80 g Fish Tales albacore tonijn
in olijfolie
50 g Taggia olijven
1 rode ui
3 takjes verse basilicum
125 g rundersoepballetjes
40 g geraspte kaas voor pizza
30 g rucola
2 el truffelmayonaise

1. Verwarm de oven voor op 200 °C. Rol de pizzabodems naast
elkaar uit op een met bakpapier beklede bakplaat. Duw de
bodems met je vingers stevig aan elkaar, zodat het een grote
plaatpizza wordt. Bestrijk het pizzadeeg met de tomatensaus
uit de verpakking.

2. Halveer de mozzarellabolletjes. Snijd de parmaham in reepjes
van 1 cm. Laat de tonijn en olijven uitlekken. Snijd de ui in
dunne halve ringen. Haal de blaadjes van de takjes basilicum.

3. Beleg ¼ van de pizza met ⅓ van de mozzarella en de
rundersoepballetjes, beleg ¼ van de pizza met de rest van de
mozzarella, beleg ¼ van de pizza met de tonijn, olijven, ui en
geraspte kaas en ¼ van de pizza beleg je na het bakken. Bak
de pizza in ca. 20 min. in het midden van de oven goudbruin.

4. Haal de plaatpizza uit de oven. Bestrooi het deel met alleen
mozzarella met de basilicumblaadjes. Verdeel de rucola,
parmaham en truffelmayonaise over het deel met alleen de
tomatensaus.
Bewaartip: Bewaar gebakken pizza max. 2 dagen goed afgedekt
in vershoudfolie in de koelkast. Je kunt ’m na het afkoelen ook
invriezen en 3 maanden bewaren in de vriezer. Warm (bevroren)
pizza in 6-8 min. op in een voorverwarmde oven van °180 C.
