Ingredienten
920 gr koelvers pizzadeeg
3 el milde olijfolie
4 bollen buffelmozzarella
6 el truffeltapenade
8 el mascarpone
80 g parmaham
85 g rucola sla
spicy sauce

1. Verwarm de oven voor op 220 °C. Rol de rollen pizzadeeg uit
met het bijgeleverde bakpapier. Besprenkel met ⅔ van de olie
en smeer ook de randen goed in. Laat de mozzarella goed
uitlekken, knijp alle vocht eruit. Snijd de mozzarella in plakjes
en verdeel over de bodems. Verdeel ⅓ van de truffeltapenade
over de pizza’s. Bestrooi met peper en eventueel zout.

2. Leg op elke bakplaat 1 pizza. Bak 2 pizza’s tegelijk 15-20 min.
in de hete oven. Wissel de bakplaten halverwege om de pizza’s
gelijkmatig te laten garen.

3. Meng ondertussen de rest van de truffeltapenade met de
mascarpone tot een dunne saus. Voeg eventueel 1 el water
(per 4 personen) toe om het wat dunner te maken. Scheur de
parmaham in repen.

4. Neem de pizza’s uit de oven, bestrooi met de helft van de
rucola, beleg met de helft van de parmaham en besprenkel
met de helft van de truffelsaus. Bestrooi rijkelijk met
versgemalen zwarte peper en besprenkel met de helft van de
rest van de olie. Herhaal dit met de laatste 2 pizza’s.
