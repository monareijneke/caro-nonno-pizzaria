Ingrediënten
(Op basis van 4 personen)
7 g gedroogde gist
1 tl witte basterdsuiker
200 ml water
250 g tarwebloem
4 el traditionele olijfolie
3 tenen knoflook
8 g verse tijm
250 g kastanjechampignons
400 g artisjokharten in blik
150 g yorkham
250 g romaatjes tomaatjes
225 g mozzarella
125 g mozzarella
1 eetlepel sambal oelek

1. Doe de gist en het suiker in een kom en roer er 50 ml (per 4
personen) van het water door. Laat 5 min. rusten op een
warme, tochtvrije plek. Meng ondertussen in een kom de
bloem met het zout en schenk er het gistmengsel, de helft van
de olie en de rest van het water bij. Kneed in 8 min. tot een
soepel deeg dat droog aanvoelt. Vet de binnenkant van een
grote kom in met olie. Leg het deeg erin en laat afgedekt met
een vochtige theedoek 1 ½ uur rijzen op een warme, tochtvrije
plek.
  
2. Verwarm de oven voor op 250 ºC. Snijd de knoflook fijn en ris
de blaadjes van de tijm. Maak de champignons schoon met
keukenpapier en snijd in kwarten. Laat de artisjokken uitlekken
en snijd in kwarten. Snijd de ham in reepjes en halveer de
romaatjes. Verhit de rest van de olie in een koekenpan en fruit
de knoflook en tijm 1 min. Voeg de champignons toe en bak 3
min. mee. Voeg de artisjokken, ham en romaatjes toe. Verwarm
nog 2 min. en neem de pan van het vuur.
  
3. Duw het deeg plat en snijd doormidden. Bestuif de deegroller
met bloem en rol het deeg uit tot 2 dunne ronde lappen.
Verdeel het ham-groentemengsel over de helft van elke pizza,
laat 1 cm van de rand vrij. Snijd de mozzarella in stukjes en
beleg de pizza ermee en vouw dubbel. Druk de randen aan en
vouw naar binnen. Leg de pizza's op een met bakpapier
beklede bakplaat. Bak net onder het midden van de oven in ca.
15 min. goudbruin.
